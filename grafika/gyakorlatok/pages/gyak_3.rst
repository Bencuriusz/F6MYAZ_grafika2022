3. A GLUT használata
====================

Feladatok
---------

* Töltsük le és nézzük át a ``pong`` példát a `grafika <https://bitbucket.org/piller-imre/grafika>`_ repository-ból!
* Változtassuk meg a labda sebességét!
* Javítsuk ki a programot, hogy csak akkor ütközzön vissza a labda bal és jobb oldalt, ha ott van az ütő alatta!
* Kattintással lehessen áthelyezni a labdát!
* Billentyűk segítségével lehessen változtatni a labda méretét bizonyos határokon belül!
* Oldjuk meg, hogy forogjon is a labda egyenletes sebességgel! Ütközés esetén ez a sebesség változzon (például attól függően, hogy melyik oldalnak vagy milyen irányból ütközött neki)!
* Készítsünk két számlálót, amelyik nyilvántartja, hogy melyik játékosnak mennyi pontja van. Ezt valahogyan jelenítsük meg!


Kérdések
--------

* Milyen problémák megoldásához használjuk a GLUT-ot?
* Mi a keretidő, és mire használjuk a példaprogramokban?
* Miért szerepeltetünk a függvények többségénél első paraméterként egy struktúra mutatót? Mi ennek a megfelelője más nyelvekben?
* Mit nevezünk *callback* függvénynek? Mire használjuk őket a példaprogramokban?
* Mikor kerül megjelenítésre a virtuális tér GLUT esetében?
* Milyen események tartoznak az egér kezeléséhez?
* Milyen események tartoznak a billentyűzet kezeléséhez?

